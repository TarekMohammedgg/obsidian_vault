---
date: 2026-01-23
---
مبدئيا كده اي حاجه هقولها فهي بمشيئة الله عزوجل اولا و اخراً ، انا بكتبها من باب السعي "و أن ليس للانسان الا ما سعي و ان سعيه سوف يرى" ، و اني لا اعلم الغيب. 

- اني اكسب رضا الوالدين (ابويا و امي ) ، و اني ابقي حنين علي اهل بيتي اخواتي ، و الناس الي بابا يعرفهم يكرموا لاجله و كذلك الامر مع امي . 
- عايز لما يبقي معايا فلوس اعوض ابويا و امي عن سنين التعب الي عاشوها و اجيبلهم الي نفسهم فيه . 
- عايز ابقي مبرمج شاطر في الحته الي هبقى فيها إياً كانت بقي لانها بالنسبة ليا Frameworks مش فارقه قوي . 
- اني اتجوز و اكون اسرة سوية بنسبة كبيره ، و اني انجب ولد او بنت اعلم من صغرة حب العلم و البحث الذاتي و ابعد عنه التلفون في البداية و اخليه يبدأ يشوف الدنيا و يقع و انا اقومه و يقع و انا اقومه لحد ما يبقي عنده الصلابة النفسية احاول علي قد ما اقدر انشأئة نشأة سوية و احلي معاه المشاكل و العقد النفسية من سن المبكرة ، و اعلمه دينه و اهمية لغة الام العربية و القرآن الكريم و محاولة احمله فوق طاقته و اصاحبه و اخليه ميخفش يقولي حاجه . 

