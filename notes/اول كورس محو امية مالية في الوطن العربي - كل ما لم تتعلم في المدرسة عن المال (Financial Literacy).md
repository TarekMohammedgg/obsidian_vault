---
title: اول كورس محو امية مالية في الوطن العربي - كل ما لم تتعلم في المدرسة عن المال (Financial Literacy)
source: https://www.youtube.com/watch?v=MgfPStoR69g&t=368s
author:
  - "[[Wael El-Selouky]]"
published: 2025-10-25
created: 2025-11-22
description: Enjoy the videos and music you love, upload original content, and share it all with friends, family, and the world on YouTube.
tags:
  - "#Finance"
  -  
image: https://img.youtube.com/vi/MgfPStoR69g/maxresdefault.jpg
due_date:
  - - 2025-11-19
---

# مفهوم الميزانية 
يعني ايه ميزانية ، هو انك بتبدأ تحدد كل نسبة من المرتب بتاعك رايحه فين بالظبط 

المشكلة بقي الكبيرة بقي اولا ان في مصر المرتب بيقضي غالبا 40% فقط من المصروفات و ال 60% بتجيبهم من وسائل اخري. 

المشكلة التانية ان الفلوس قيمتها بتقل مع الوقت 

قاعدة 50 30 20 
50 = الاحتياجات الاساسية (حاجات لو معملتهاش مش هتعرف تعيش من غيرها - زي الايجار الكهرباء اكل البيت )
30 = الحاجات الي عايزها (الخروجات - الوجبات - الهدايا) 
20 = التحويش (ممكن يكون 10 تحويش في البنك و 10 استثمار ) 

و في حالة ان ال 50% مش مكفياك بتخلي ال 80% مستلزمات و 20% التحويش و خلي بالك التحويش ده شيء مقدس مينفعش تيجي جمبه 

انواع التحويش : 
النوع الاول التحويش للطوارئ = بعد ما بتحسب المصروفات بتاعتك في الشهر بتضربها مره في 3 و مره في 6 ... يعني مثلا لو انت المصروفات بتاعتك في الشهر هما 5000 ، اضربها مره في 3 (15000) و مره تاني في 6 (30000) المبلغ ده للطوارئ، بتحطها علي جمب للظروف الضرورية 

النوع التاني شراء شيء للمعيشة للزمن القريب = زي مثلا اشتري تلفون او عربية او اي شيء اخر 

النوع الثالث الاستثمار للاهداف البعيده 

# ال credit و الدين و القرض 
معناها بشكل بلدي انك بتستلف فلوس من نفسك في المستقبل و تصرفها دلوقتي 

الفايدة او ال Interest rate هو النسبة المبلغ الزيادة الي بدهولك لما ارجعلك المبلغ الي استلفته منك و في مصر وصلنا لاعلي نسبة فائدة في التاريخ و هي 26.50% يعني اكتر من ربع المبلغ الي استلفته و النسبة دي بتزيد لما الاقتصاد يكون بايظ . 

ايه هو ال credit score او ال i-score ؟ 
هو نسبة او معدل عشان النظام البنكي يعرف هل انت شخص موثوق فيه ولا لأ ، طب ايه العوامل الي بتعلي ال score بتاعك اول حاجه و الي بتشكل 35% في ال iscore بتاعك هو انك بتسدد الفلوس الي عليك في وقتها و ثاني حاجه ال credit utilization (مدي استخدامك لل Credit ) و الي كل لما تستخدمه اكتر النقاط بتزيد اكتر و فوائد اكتر و ده بيعلي ال iscore و كمان ال credit history و الي معناها بالبلدي الماضي بتاعك ايه هل فيه كرت اتفلك قبل كده هل حصلت مشاكل قبل كده و ده بيأثر بالسلب علي ال iscore بتاعك لو التاريخ فيه مشاكل ، بعد كده نوع الكريدت برده هل هو credit card  و قرض من البنك ، و اخر حاجه عدد الكريدت الي معاك و الي بالمناسبة هو كل لما يزيد ده حاجه مش كويسه عشانك 

الفكرة بقي الكبيره في الموضوع ان ال iscore مش متعلق بالدخل بتاعك، و لكن بيتعلق بسرعة سد الدين الي عليك.  

انواع بقي ال credit او الاستلاف بشكل عام 
الاول هو ال credit card : ايه الحكاية بقي فيه هو كارت بتاخده من البنك بيبقي جواه فلوس ، الفلوس دي مش بتاعتك هي مش موجوده في حسابك هو بتاعة البنك نفسه ، و اي معاملة بتعملها بيه اكن البنك هو الي صرفها او عملها من جيبه ، و بيبقي عليك بعد كده عدد ايام معين غالبا 45 يوم عشان تسدد الفلوس الي دفعتها خلال الفترة دي سيناريو عشان تفهم الدنيا ماشيا ازاي (نفترض انك جبت حاجه بـ 5000 جنيه المفروض كده بعد 40 يوم مثلا او حسب البنك هيقولك الفتره بتاعتك ترجع ال 5000 جنيه ، طب حلو البنك بيقولك مش لازم تدفع ال 5000 جنيه مره واحد ممكن تدفع الحد الادني و الي برده بيحدده البنك نقول مثلا 1000 جنيه ، طب انت جيت بعد الفتره المحدد دفعت اقل من الحد الادني بيطبق عليك غرامه ماليه فبدل ما كنت هتدفع 5000 جنيه لا هتدفع 5100 جنيه ، طب انت مدفعتش اصلا برده هيطبق عليك غرامه ماليه برده و كده هيبقي عليك غرامتين هو انك مدفعتش الحد الادني و مدفعتش كمان خلال الفتره المحدده فبقي عليك غرامتين و بقي عليك نسبة فايدة اعلي ،  وبعد كده في الشهر الي بعده لو عملت نفس النظام نسبة الفايدة هتتحسب علي الرقم الحالي الي عليك الي هو الرقم الي عليك + الغرامات فمثلا لو هو 5000 جنيه الي عليك و 200 غرامات فالفايده هتتطبق علي ال 5200 جنيه مش ال 5000 جنيه . )
الثاني القرض loan : بتاخد فلوس من البنك و انت المتحكم فيها بالكامل ولكن بيبقي نسبة الفايدة فيها اعلي بكتير و الشروط بتاعتها اعلي بكتير . 
الثالث buy now pay later ، الي هو بقي نظام التقسيط ، و الي هو اشرهم علي الاطلاق لانه من ضمن الحاجات الي بتبوظ الاقتصاد في مصر و زودت نسبة المساجين و الغارمين و الغارمات و الي Iscore بتاعه اضرب 

----
# الاهداف الذكية SMART goals
specific 
measurable 
achievable 
relevant 
time bound 

اهدافي الذكية : 
يكون معايا 500 الف جنيه علي سن التلاتين عشان اقدر اتجوز = هدف long 
خلال اربع سنين يكون معايا 100 جنيه عشان اجيب تجميه ال pc = هدف medium 
اجيب ear puds للسماعة بتعتي خلال سنة 

goals type 
short term goals (1-3 years)
medium term goals (1-5 years) 
long term goals (>5 years) 

---
# الثروة 
 هي قيمة كل الممتلكات الي عندك في حياتك
 Assets - Liabilities = wealth  

---
# التضخم Inflation 
قيمة الفلوس الي معاك قلت ، طب ليه الجنيه قيمته تقل...  بسبب عدة اسباب منها الدول بتطبع فلوس كل لما الدولة بتطبع فلوس اكتر كل ما قيمة الجنيه بتقل و ده بيدخلنا في حاجه تانيه برده الا و هو مبدأ ال demand and supply العرض و الطب لما يكون مثلا انتوا 100 واحد عايزين عيش و مفيش غير 30 رغيف في المخزن هنا الطلب اكتر من الموجود فساعتها صاحب الفرن هيغلي الرغيف و يقولك الي يقدر يدفعلي ياخد الرغيف، و سبب تاني ان الخامات الي بتجبها من بره غليت برده 

طب ايه الي يحصل لو التضخم بقي اعلي ؟ 
اولا بنخسر قيمة فلوسنا 
ثانيا التحويش بتخسر قيمتها 
ثالثا الطبقي الوسطي بتختفي (طب ليه مشكلة لان الطبقة الوسطي دي هي الفئة العاملة و هي الي بتشتغل عشان تلبي متلطباتها هي كافراد و امتطلبات الفئة العليا ) 

طب تعمل ايه عشان التضخم ميأثرش عليا ؟ 
الاول:شهادات البنوك ، لانها بتساعدك انك تقلل الخسارة بتاعتك ، عشان مثلا التضخم 25% و انت العائد من الشهادة بتاعتك هو 20% يبقي انت بدل ما كنت تخسر 25% من قيمة فلوسك لا هتخسر 5% بس ، و خلي بالك مفيش بنك هيرجعلك عائد اكتر او حتي يساوي نسبة التضخم 
ثانيا: زود دخلك 
ثالثا:اشتري اصول ، لان سعرها هيزيد مع الزيادة الي حاصلها (اشتري دهب بقي ، عقارات ) 

----
# الضرائب Taxes 
يعني ايه الضرائب : نسبة الحكومة بتاعة بلدك بتاخدها علي اي فلوس بتخش او بتخرج منك ، و الهدف منها عشان ننمي البلد . 

انواع الضرائب ؟ 
النوع الاول هو Flat : هي الضرائب الموحده الثابته ، يعني مثلا لما طلب اكل من مطعم اياً كان ايه نوعه هتدفع نسبة ضرائب معينه 12% مثلا  
النوع التاني هو progressive : هي الضريبة المتغيره بتزيد او بتقل حسب المبلغ زي مثلا ال income tax او ضريبة الدخل 

اشهر الضرائب 
الاولي ضريبة المبيعات Sales Tax  ضريبة اي حد بيبع حاجه لازم يدفع ضريبه عليها ،  و غالبا بتتحط علي المشتري 

الثانية ضريبة الدخل Income Tax اي حد بيدخل اي دخل في الدنيا لازم يدفع ضريبة عليه 

---
# البنوك 
هي جهة بتحوشلك فلوسك 
مكاسب البنك ، انه يعتبر مستثمر بيستثمر فلوسك ، و النسبة الي بياخدها من الناس الي واخدين قروض ، و كمان من المعاملات المالية 

انواع الحسابات في البنك 
الحساب الجاري current account بتحط فلوس فيه بتاعتك انت و بتصرف منها عادي   
حساب التوفير saving account نفس الي فوق و لكن الحساب ده بقي البنك بيقولك انا هستثمر فيها و هيجيلك في اخر الشهر من الاستثمار نسبة ربح 

اي حساب بنكي بتفتحه بيجيلك Debit card جه فلوسك الشخصية 

شهادات البنوك : هي ان اقولك انا هاخد فلوسك دي امنك انك تاخد منها فلوس لمدة متفق عليها و هو بياخد بقي الفلوس دي بيقعد يستثمرها و يشغلهالك ، مقابلك انك ينزلك ارباح كل شهر او مره في الاول و مره في الاخر ، علي حسب برده نوع الشهاده ... طب الشهادة ينصح بيها لمين زي ما قولنا بسبب التضخم فهي مش هتفيدك بحاجه لان الفلوس مع الوقت قيمتها بتقل فلاينصح بها غير للشخص الي مثلا متقاعد و خد مبلغ كبير او كويس .

---
# مصطلحات هامة 
الفائدة Interest : المبلغ الي بيزيد علي القرض بتاعك او المكاسب بتاعتك (و الفائدة ممكن تكون ليك او عليك ) 
الاصول Assets : اي حاجه ليها قيمة و قيمتها بتزيد مع الوقت 
الخصوم Liabilities : اي حاجه ليها قيمة و لكن قيمتها بتقل مع الوقت زي مثلا انك اشتريت عربية 
الانكماش Deflation : و ده عكس التضخم و ان العملة قيمتها زادت 
الناتج المحلي  GDP : اعتبر ان ال 100 مليون عمال في شركه اسمها مصر و نشوف الناتج المحلي كل واحد معاه كام و يبقي ده الناتج المحلي بيجيبوا الفلوس كلها  و يقسموها علي عدد السكان و يبقي ده الدخل للفرد الواحد ، و من خلاله بيعرفوا الاقتصاد بتاع الدولة و دخل الدولة الدوله في ازدهار ولا في ازمه ولا ايه 


