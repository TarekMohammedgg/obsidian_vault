#awareness 
- الفكرة بدأت من وقت لما قررت استخدم تطبيق لنقل او وضع افكار من شكل ورقي لشكل digital بسبب فوائد استخدامه من مساحة التخزين و سهوله البحث و الربط و القص و الصق. 

- اتفرجت علي كام فيديو بيتكلموا عن الموضوع ده و انا لسه في بداية الامر و مفيش حاجه  في دماغي ... لاقيت فيديوهات بتتكلم عن Notion و بعدين قدعت فتره بتعلم فيها Notion و بشوف ازاي انظم بياناتي و ملاحظاتي و عاداتي و الامر كان في بدايته ممتع و يبان انها نقطه انطلاقة و بعدها هيبقي عندي علم كبير و بتاع و ده من واقع الكلام الي بيتقال علي التطبيق و الي يقول التطبيق ده غير حياتي و بتاع ...  و دي اول خدعة او اول غلطه وقعت فيها الا و هي وهم الكمال اني لازم يكون النظام مفيهوش عيوب و ميكنش فيه غلطه و بتاع و ده خلاني اقعد وقت كتير في تنظيم النظام الي المفروض يزود من انتاجيتي ... و من هنا اتسحلت بقي في طرق الانتاجية و البحث عن افضلهم و بتاع لحد ما لقيت شخص محترم اسمه لطفي احمد الطوخي بيتكلم عن Notion و انها ازاي مفيده و بعدين الراجل بصراحه طلع بعدها و اتكلم انه اتسحل في برده جزئية التنظيم و انه برده وقع في فخ الانبهار و ال All in one Workspace و الشعارات الرنانه بتاعة الشركات ، و انه مع الوقت اكتشف انه بيحفظ المعلومات من اجل الحفظ و انه يبان شكلها جميل و بتاع و لكن بدون جدوه، و ده الشيء الي خلاه ينقطع عن استخدام Notion و قال التركيز علي المفهوم و الطريقة و ليس الاداة "السيف بضاربه " ، و ان الشخص الي ممكن يكون معاه اداة بسيطه و لكن عنده فهم و معرفه بالاليات ده افضل من الشخص الي  معاه افضل اداة في العالم .. و كان بينصح الناس بفكرة مهمه و جميله جدا الا و هي انو الناس تتدرج في الادوات فقط عند الحاجه يعني متروحش للاداة الاعقد زي مثلا نوشن او اي حاجه تانيه إلا إذا لو انت فعلا محتاج اليها و في حاجه حقيقية لها .. غير كده فانت خليك ماشي زي مانت بالاداة الابسط .. و من هنا نقطه تحول جديدة ليا الرجوع للورقة و القلم ، و لكن برده وقعت في فخ او معضله التنظيم ازاي انظم الملاحظات وازاي ابحث عن المعلومه بشكل سهل بدل ما كنت يستسهل و اروح اشوفها علي جوجل ، انغمست مره اخري في جزئية طرق المذاكرة الفعاله  و لاقيت اكتر من طريقة و من اشهرهم Active recall and space repetition ، و الي يبان في بداية الامر انها بسيطه و سهله التنفيذ و لكن علي ارض الواقع صعبه و خاصة جزئية ال space repetition ، فقولت عشان الموضوع يبان بسيط عليا يبقي المنطق بيقول اني اسهل مرحله الرجوع للمعلومه من خلال اني اكتبها بشكل digital و ده هيبقي مفيد جدا من وجه نظري خاصة بقي اني كنت بلاحظ في كل مره اثناء المراجعة اني بكتشف حاجه جديدة و معلومه جديد و ببقي عايز اعدل علي المكتوب و لكن ده بيبقي صعب بالنسبة ليا لاني كان عندي هوس من فقدان المعلومات الي بكتبها فكنت بصورها بالتلفون و بعدين لما اجي اراجع علي المعلومه اروح افتح ملف ال pdf و بالتالي لما اجب اكتب معلومات زيادة اروح اعمل pdf تاني عن نفس الموضوع و لكن مثال اكتب في عنوانه حاجه مميزه عشان اعرف ان ده نسخه  محدثه عن القديم و يا سلام بقي لو مثلا احتاجت ادور علي حاجه وسط الي كتبته بيبقي وجع  عين للصبح بقي ، فقولت خلاص استقر علي طريقة digital و هي دي الحل بالنسبة ليا ، و لاني راجل بحب اشتغل بشكل فعال روحت ادور تاني عن هل الورقة و القلم احسن ولا الكتابة علي الكيبورد و بطريقة ديجيتال احسن ولقيت فيه اختلاف في الموضوع ناس تقول الورقة و القلم بتعمق الفهم لانك بتحرك عضلات جسمك و بتساعدك علي التركيز و البعد عن التشتت و ناس تانيه بتقول مفيش فرق ما بين الطريقتين هو انتوا بس حاسين بفرق لان احنا من صغرنا و متعودين علي الورقة و القلم و لكن لو ادينا للموضوع شوية وقت هنتعود عادي علي الكيبور و الكتابة الرقمية ، من هنا قولت خلاص نعتمد علي موضوع الكتابة الرقمية نروح بقي تاني لداومة اختيار الاداة الاكثر فاعليه و حط تحتها بقي الف خط في تدوين الملاحظات سيبك من اي حاجه تاني لانه الاختيار مش هيبقي بالتعقيد ده يعني مثلا حاجه المهام اليوميه مش هيبقي فيه فرق كبير ما بين التطبيقات الموجوده لان الهدف واحد كتابة المهام اليوميه بشكل رقمي بحيث تبقي عارف انت هتعمل ايه ، و برده بالنسبة للمشاريع برده مفيهاش مشاكل كبيره يعني المهم تكتب المشروع و الخطوات و خلاص كده خلصنا و لكن تعالي بقي في جزئية الكتابة و تدوين الملاحظات هنا بقي تظهر ال variety 