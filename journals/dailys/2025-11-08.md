---
tags:
  - daily
  - 
image:
previous day: "[[2025-11-07]]"
next day: "[[2025-11-09]]"
اذكار-الصباح: true
اذكار-المساء: true
English:
Istoria:
ورد-القرآن-الكريم: true
mood (5): "3"
log-productivity: "60"
Mckinsey Forward: true
---
الواحد لما اتعود علي نظام obsidian في كتابة الملاحظات و سهولة التدوين بقي حاسس انه صعب يطلع منه و لكن في نفس الوقت فيه شوية حاجات غبيه بالنسبة ليا في النتظيم انا مش فاهم هي مش متهندله ليه . 

من ضمن العيوب الي لاحظتها في نظام obsidian هو جزئية عدم الوعي بالوقت بتبقي مش عارف تخطط اليوم ماشي ازاي اه صحيح عارف اول حاجة هعملها ايه و لكن ساعات بعطل بعدها . 

من ضمن الحاجات الي الواحد اكتشفها إن بعض الحاجات بتبرق من بره و ساعات يحتاج الحاجة دي عشان شكلها حلو و جميلة و لكن مش محتاج أو مش هحتاج لكل ال features بتاعتها 

انا مش عارف مالي مش مظبوط ، مليش نفس في المذاكرة ولا حاجة من بعد ما سيبت المكتب ، مبقتش عايز اعمل حاجه ولا حتي اني اذاكر انجليزي. 


القعده مع صحابي و كل شوية اسمعهم ده بيصيح عشان كذا و التاني عشان كذا و خاصة صحابي الي في البلد خلاني برده بقي عندي جزئية اكتئاب شوية و تشاؤم يارب الله ارحمني و يسرلي امري برحمتك . 


برده عشان اني بطلت  *  صحيح اه مش فترة كبيره و لكن برده الفكرة اني كسرت العادة نوعا ما 

بقيت برده لما سيبت ال google calendar بقيت حاسس بجزئية توهان شوية مش عارف ليه ... بحاول امسك نفسي اني مغيرش النظام الي انا عليه حاليا كـ obsidian و إن شاء الله ربنا يوفقني .. 


كلام دسوقي بتاع امبارح ساعات بيضايقني و ساعات بقول انه غلط و ساعات لا ... مش عارف ايه الصح في هذه الحالة ... يعني مثلا الجزء بتاع الانترفيو حاسس اني كان ممكن اروح فعلا حتي لو كنت مش هشتغل فعلا و لكن علي الاقل اخوض التجربة . 


تجربة استخدام obsidian علي الحالة الي انا عليها دي مع محاولة التطوير و لكن لازم الاول احدد ايه الي انا عايز اعمل خلال الفترة دي... اولا الفترة هتكون لحد شهر ١ بإذن و يارب اكلمها للآخر ... ثانيا هتكون بتختبر ايه ؟ 
1. هل obsidian مناسب ليا ولا لأ 
2. هل obsidian مناسب في تنظيم الوقت و المهام و العادات 


هل من الطبيعي أن استخدم أو اوحد الاداة المستخدمه في ال journalling مع habit tracker ? 


هل انا انسان عملي فعلا ولا بحب ابص و ادور كل شويه عشان أتجنب اقل الأضرار مش بحب اجرب من غير ما اشوف رأي الناس الي حولي و تجارب الآخرين 


اظن حل المشكلة الأساسية هو الأولي لان دماغي ساعات بتسوحني شويه و تجيب من الغرب للشرق و تكبر الموضوع ... انا شايف بشكل أساسي سبب عدم انتاجيتي الأساسية الاسبوع الي فاتت هو اني نقلت مكان المذاكرة الي مكان مش مناسب ليا و مضايقني لسه مش متعود أو غير مريح اصلا بالنسبة ليا 


ادوات زيgoogle keep ليها اكيد جانب مهم و أساسي في بعض الأمور التسجيل السريع أو الأفكار غير المكتملة ... بس لسه برده بعض الجوانب الي مأثرة فيها بشكل عاطفي ك اني بدفع فلوس من أجل ال syncing في اوبسيديان و ك أن بعض الناس الي يثق في رأيهم و طريقة تفكيرهم بيستخدموا نظام تاني ابسط من غير ما يدفعوا فلوس فيه زي لطفي احمد الطوخي بيستخدم word مثلا و لكن ارجع و اقول ان دي ادوات خاصة بكيف و مزاج كل واحد و صعب تلاقي مزاج كل واحد مشترك يعني ..  و كمان تجربة لما كنت يستخدم اداوت رقمية و قولت ارجع تاني للورقة و كان من ضمن الناس الي بأخدهم كمثال هو نفسه لطفي احمد الطوخي لما كان بيسجل الملاحظات في ورقة في أحد الصوتيات و جه في مرة تانيه لقيته بقي يسجلها في الورد لذلك الجزء العاطفي ده المفروض يطلع بره الحسبة لم يبقي غير جزئية الدفع مقابل شيء انا شايفه جزئية من الترفيه شويه خاصة أن المبلغ كبير مقابل الخدمه باخد 10 جيجا مقابل 500 جنيه شيء مبالغ حبتين خاصة إن الاوبشنز المجانيه غير عمليه و قابل أنها تضيع في أي وقت .

و لكن في حقيقة الأمر مشوفتش تطبيق فيه كمية ال variety زي اوبسيديان في حياتي حتي الآن تطبيق فعلا اعتمادي مش مجرد ترند ، زائد كمان لما شفت تطبيق تاني و الأقرب بالنسبة ليا هو google docs لقيت الموضوع مش اكفء حاجه بالنسبة ليا و خاصة بعد ما جيت من اوبسيديان عرفت يعني ايه سرعه و سهولة في الكتابة و رغبة كمان في الكتابة .