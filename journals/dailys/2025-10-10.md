---
tags:
  - daily
image:
---

### Notes
- عندي مشكلة مع نفسي و بدأت تظهر مع استخدام تطبيقات زي obsidian ، و اولها مشكلة المثالية و ان الشيء لازم يكون علي قدر شبة مثالية و معدومة من الخطأ ، ان الحاجة لازم لو اتعلمت متبوظش خالص و ده شيء خاطيء لان الانسان نفسه فاني و مستحيل يكون مثالي و لو بقي مثالي فده مش موجود في الدنيا يبقي الاخره بقي إن شاءا لله ولا يمرض ولا يتعب ولا الكلام ده كله بقي . 

- يعني مثلا تطبيق زي obsidian لو بستخدمه في ال Journaling انا اصلا من النوع لو فتحت التلفون و كتبت فيه خاطرة نادراً ما بعدها اروح اشوفها علي الكمبيوتر يعني باخد فتره بعدها من 10 الي يوم كامل عشان اشوفها الي هو يكون الملاحظة نفسها يكون اتعملها sync و بعدين جزئية المعلومات الي ممكن تروح ما هي برده ممكن تروح في حالة استخدام تطبيق زي Google docs و ساعتها بقي مش هتعرف تجيبها علي عكس obsidian ممكن يكون حصلها sync قبل ما تتمسح من ال vault ، و تقدر ترجعها في الحالة دي بقي . 

- المشكلة اني اتأثرت بشكل او بأخر من المثالية و الشكل الجميل و ان الحاجة تكون functional بنسبة 100% ، و كمان ان كل حاجه يتم تتبعها بشكل 100% و الكلام ده غير صحيح ، عايز بقي اعمل ايه لو احتاجت حاجه اسجلها بسرعة عشان منسهاش اشوفها علي Google keep و بعدين ابقي اوديها علي obsidian
- فكرة عدم الاستمرار علي نظام معين مش عارف لحد الان من ايه ، يعني بعد كمية التجارب دي كلها و مفيش نظام او تطبيق مناسب لحياتي و طريقة تفكيري ؟ ولا الفكرة كلها في طريقة تفكيري نفسها ، يعني مثلا فكرة اني اخد الحلو من كل الانظمة الي حواليا دي ..  و حتي الآن مش لاقي طريقة اقدر اتتبع بيها اليوم بتاعي ماشي ازاي و ازاي اقدر اتتبع المشاريع الي ماشي بيها ، و ده ساعات او بدأ مؤخراً يخليني معنديش شغف ، و خاصة بعد كلام الراجل بتاع لينكد إن الله يسامحه بقي احبتطني ، و كمان جزئية ضياء و اني اتقفلت منه الصراحه بقي معنديش خلق اتعامل مع حد لانهم بقوا فيهم جزئية الاسعتباط بالاضافة الي انهم مش بيعترفوا بده ... بالرغم من انهم عارفين ان الاعتراف بالشيء نص مشوار العلاج و كمان بيكابروا ، دي طبيعة بشرية و مفيش انسان مش خطاء و انا مع الكلام ده 100% و لكن برده مش مع انه يبقي مكابر و معاند . 
- بالنسبة لنظام التخطيط انا عمال افكر ما بين نظام جوجل او اوبسيديان طب ليه مستخدمش الاتنين يعني اكتب في المكان الي ليا مزاج اكتب فيه دلوقتي في الوقت الحالي و لكن بعد كده انقل الحاجات دي كلها في مكان و احد و خلاص و بعدين يكون عندي معايير واضحه و ثابته عشان غالبا برده من اهم و من ضمن الحاجات الي مخلياني مش قادر استقر الا و هي عدم توحيد المعايير و كمان تضاربها مع بعضها البعض . 







































































